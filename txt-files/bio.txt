GUT er eit band som bruker fengande pop/rock-låtar 
til å uttrykkja fryden og frustrasjonen ved å vere gut/ung i dag. 
Musikken kombinerer frontfigur Hans Morten si karakteristiske nerve 
og folldaldialekt med funky gitarar og draumande retro-synther. Det 
er kanskje ikkje heilt feil å trekkja ein sjangarparallell til The 1975 eller Donkeyboy.

Dei fem fann saman hausten 2024 og har brukt tida intensivt i studio. 
Debutsingelen KANSKJE DU OG E kom ut 28.02 og har 
foreløpig nådd over 1100 lyttarar og blitt lista på P3 Urørt. 
4. april er dei klare for nytt singelslepp - DOPAMIN, og med 
ytterlegare 6 låtar i ryggen er dei meir enn klare til å setja 
vårt preg på musikkarenaen.

GUT har eit ønskje om at musikken og tekstane skal spegla livet 
slik det faktisk er. Nokre dagar står ein midt i store tap og må 
bli kjent med sitt djupaste indre, medan andre dagar er bekymringslause, 
og alt ein vil er å dansa. Med dette som utgangspunkt håpar dei at 
prosjektet kan vekkja noko hos lyttarane.

